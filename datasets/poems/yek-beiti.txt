در سخن گفتن خطای جاهلان پیدا شود/ تیر کج چون از کمان بیرون دود رسوا شود
ترا دیدم و یوسف را شنیدم/ شنیدن کی بود مانند دیدن
رزق را روزی رسان پر میدهد/ بی مگس هرگز نماند عنکبوت
دل ز پر گفتن بمیرد در بدن/ گر چه گفتارش بود در عدن
امشب تو را به خوبی نسبت به ماه کردم/ تو خوب تر ز ماهی من اشتباه کردم
به همان قدر که چشم تو پر از زیباییست/ بی تو دنیای من ای دوست پر از تنهاییست
در این فکرم که خواهی ماند با من مهربان یا نه/ به من کم میکنی لطفی که داری این زمان یا نه
به صد سال یک دوست آید به دست/ به یک روز توان کرد دشمن به شصت
طاعت آن نیست که بر خاک نهی پیشانی/ صدق پیش آر که ابلیس بسی کرد سجود
ز گفتار بیهوده جز رنج نیست/ چو خاموشی اندر جهان گنج نیست
بزرگی سراسر به گفتار نیست/ دو صد گفته چون نیم کردار نیست
مباش درپی آزار و هرچه خواهی کن/  که در شریعت ما غیر از این گناهی نیست
یک عمر دور و تنها تنها به جرم اینکه/ او سرسپرده میخواست من دل سپرده بودم
قناعت کن اگر در آرزوی گنج قارونی/  گدای خویش باش ار طالب ملک سلیمانی
میرود کز ما جدا گردد ولی/ جان و دل با اوست هر جا میرود
به زیورها بیارایند مردم خوبرویان را/ تو سیمین تن چنان خوبی که زیورها بیارایی
کلید دوزخ است آن نماز/ که در چشم مردم گزاری دراز
مثل تنهایی یک کوچه در این شهر شلوغ/ دلخوش آمدن و رفتن یک رهگذرم
ز لب دوختن غنچه را زندگیست/ چو بشکفت زان پس پراکندگیست
سرمای قوس تک تک دندان ندیده ای/  بر عیال و سفره بی نان ندیده ای
نیست عاشق یافتن آسان غنیمت دان مرا/ غنچه را دل خون شود تا بلبلی پیدا شود
بیا تا قدر یکدیگر بدانیم/ که تا ناگه ز یکدیگر نمانیم
جان پدر تو سفره بی نان ندیده ای/ سرمای قوس و تک تک دندان ندیده ای
بر مال و جمال خویش غره مشو/ کان را به شبی برند و این را به تبی
معرفت در گرانی است به هرکس ندهند/ پر طاووس قشنگ است به کرکس ندهند
دشمن خود را نباید زد تبر/ گر توانی کشت او را با شکر
تا تو مراد من دهی کشته مرا فراق تو/ تا تو به داد من رسی من به خدا رسیده ام
آن نخل ناخلف که تبر شد ز ما نبود/ ما را زمانه گر شکند ساز میشویم
گر عمارت را بری بر آسمان/ عاقبت زیر زمین گردی نهان
از تواضع کم نگردد رتبه گردن کشان/ نیست عیبی گر بود شمشیر لنگردار کج
میفروشد او به جانی بوسه ای/ رو بخر کان رایگان است رایگان
دادند دو گوش و یک زبان ز آغاز/  یعنی دو بشنو و یکی بیش مگوی
در همه آفاق کس بی مرگ نیست/ وین عجایب بین که کس را برگ نیست
مکن عیبم که نوشیدم می عشق/ شراب مفت را قاضی بنوشد
لبخند تو خلاصه خوبیهاست/ لختی بخند خنده ی گل زیباست
کم گوی و به جز مصلحت خویش مگوی/ چیزی که نپرسند تو خود پیش مگوی
شبی بیدار دار آخر خدا را/ چو صد شب داشتی نفس وهوا را
کاکل از بالا نشینی رتبه ای پیدا نکرد/ زلف از افتادگی حالی همنشین ماه شد
هر که بود عاشق خود پنج نشان دارد/ سخت دل و سست قدم و کاهل و بیکار و ترش
دشمنت را چون میخ خیمه میخواهم مدام/ سنگ بر سر خاک بر تن ریسمان اندر گردنش
گر خدا دار ز غم آزاد شو/ از خیال بیش و کم آزاد شو
ای که در خوابی همه شب تا به روز بهر گور خود چراغی بر فروز
گرمی خورشید ز عیسی بپرس/ خوبی یوسف ز زلیخا بپرس
افتادگی آموز اگر طالب فیضی/ هرگز نخورد آب زمینی که بلند است
کوه ناهموار را هموار کردن سخت نیست/ حرف نا هموار را هموار کردن مشکل است
دود اگر بالا نشیند کسر شأن شعله نیست/ جای چشم ابرو نگیرد گر چه او بالاتر است
تا خدا یار است با سلطان مپیچ/ گر خدا برگشت صد سلطان به هیچ
مثل بیدی زلف ها را ریختی بر شانه ها/ گاه وقتی در قفس باشی رهاتر میشوی
ز بس معنی که دارم در ضمیرم/ خدا داند که در گفتن اسیرم
دلی پر گوهر اسرار دارم/ولیکن بر زبان مسمار دارم
دل که رنجید از کسی خرسند کردن مشکل است/ شیشه بشکسته را پیوند کردن مشکل است
تواضع گر چه محبوب است و فضل بیکران دارد/ نباید کرد بیش از حد که هیبت را زیان دارد
گفتار بسیار نه از نغزیست/ ولوله طبل ز بی مغزییست
دوست را کس به یک بدی نفروخت/ بهر کیکی گلیم نتوان سوخت
من از روییدن خار سر دیوار فهمیدم/ که ناکس کس نمی گردد از این بالانشینیها
دردم از یار است و درمان نیز هم/ دل فدای او شد و جان نیز هم
از شکار دگران چشم و دلی دارم سیر/ شیرم و جوی شغالان نبود آبخورم
هرچه در فهم تو آید آن بود مفهوم تو
زنده را تا زنده است باید به فریادش رسید/ورنه بر سنگ مزارش آب پاشیدن چه سود
بیخبر از هم دگر آسوده خوابیدن چه سود/ بر مزار مردگان خویش نالیدن چه سود
اندر دل من درون و بیرون همه او است/ اندر تن من جان و رگ و خون همه اوست
آن را که جفا جوست نمی باید خواست/ سنگین دل و بد خوست نمی باید خواست
هر کجا هستم باشم/ آسمان مال من است
نه مردم شد کسی کز عشق پاکست/ که مردم عشق و باقی آب و خاکست
چراغ جمله عالم عقل و دینست/ تو عاشق شو که به ز آن جمله اینست
او چه داند که چیست حالت عشق/ که بر او عشق، تیر غم نزده است
هر که در عاشقی قدم نزده است/ بر دل از خون دیده نم نزده است
تا رنج تحمل نکنی گنج نبینی/ تا شب نرود صبح پدیدار نباشد
جهان سر به سر حکمت و عبرت است/ چرا بهره ما همه غفلت است
هر که نامخت از گذشت روزگار نیز ناموزد ز هیچ آموزگار
خوشا بر حال مهمانی که با بسیاری نعمت/ دلش با نعمت دیدار صاحبخانه می‌سازد
حدیث عشق نگردد کهن که سال به سال/ بهار حسن تو گـــــل‌های تازه‌تر دارد
آن را که به زلــف تــــــو دل آویخته باشــــد/ گر ملک جهانش رود از دست٬ غمی نیست
گر ما خطا کنیم، عطای تو بی حد است/ نومیدی از عطای تو، حد خطای ماست
ربوده مهری چو ذره تابم، ز آفتابی در اضطرابم/ که گر فروغش به کوه افتد، ز بیقراری در آید از پا
خوش لذّتی است با دل شیدا گریستن/ در گوشه‌ای نشستن و تنها گریستن
    صبور باش که اعجاز صبر، هم یعقوب/  به وصل یار رسانید هم زلیخا را
    طعنه بر ما مزن‌ ای دوست که خود معترفیم/ دف زنان بر سر بازار به رسوایی خویش
بترسید و او را ستایش کنید/  شب تیره پیشش نیایش کنید
از صبح پرده  سوز خدایا نگاه دار/ این رازها که ما به دل شب سپرده‌ایم
غمگین نیم که خلق شمارند بد مرا/ نزدیک می‌کند به خدا، دست رد مرا
یا رب از عرفان مرا پیمانه‌ای سرشار ده/ چشم بینا، جان آگاه و دلی بیدار ده
چون بر زبان حدیث خدا ترسی آوریم؟/ ترک قدح ز بیم عسس کرده‌ایم ما
آسایش تن، غافلم از یاد خدا کرد/ همواری این راه مرا سر به هوا کرد
هر کسی را سر چیزی و تمنای کسی است/ ما به غیر از تو نداریم تمنای دگر
نیست نشان زندگی تا نرسد نشان تو 
با عزم خویش هیچ یک این ره نمی‌رویم/ کشتی، مبرهن است که محتاج ناخداست
ما را نه غم دوزخ و نه حرص بهشت است/ بردار ز رخ پرده که مشتاق لقائیم
در گنه کز جانب ما بود تقصیری نبود/ چون در آمرزش که کار اوست، کوتاهی می‌رود
گر جام خالیت بدهد پیر می فروش/ بستان و دم مزن که تهی از اشاره نیست
به یک قلم بنویس ای فرشته دوزخیم/ ز حد فزونست گنه، حاجت مکابره نیست
حضور خاطر اگر در نماز معتبر است/ امید ما به نماز نکرده بیشتر است
هراز گمشده را در نماز می یابی/ چرا به فکر خود ای بی خبر نمی افتی؟
    خدا باشد به نزد اهل بینش/ نگهدار نظام آفرینش
خداوندا حضوری بخش ما را/ اجابت کن به فضلت این دعا را
برگ درختان سبز پیش خداوند هوش/ هر ورقش دفتری است معرفت کردگار
ما همه بیچاره‌ایم و تنها تو چاره/ و ما همه هیچ کاره‌ایم و تنها تو کاره
ای زاهد ظاهربین از قرب چه می‌پرسی/ او در من و من در وی چون بو به گلاب اندر
ره عقل جز پیچ بر پیچ نیست/  بر عارفان جز خدا هیچ نیست
این نمکدان خدا جنس عجیبی دارد/ هر چقدر می‌شکنیم باز نمک‌ها دارد
رسد آدمی به جایی که به جز خدا نبیند/ بنگر که تا چه حد است مکان آدمیت
تا خدا بنده نواز است به خلقش چه نیاز/ می‌کشم ناز یکی تا به همه ناز کنم
من از درمان و درد و وصل و هجران/ پسندم آنچه را جانان پسندد
اندیشه کجا بکبریای تو رسد/ هیهات ازین خیال فاسد هیهات
تواضع ز گردن فرازان نکوست/ گدا گر تواضع کند خوی اوست
جا به کنج گلخن و صحن گلستان داده است/ شعله را گردن فرازی خاک را افتادگی
از تواضع کم نگردد رتبه گردن کشان/ نیست عیبی گر بود شمشیر لنگردار کج
گر چو رستم شوکت و زورت بود/ جای چون بهرام در گورت بود
تا توانی به جهان خدمت محتاجان کن/ به دمی یا درمی یا قدمی یا قلمی
هر چه دلم خواست نه آن میشود/ هر چه خدا خواست همان میشود
کم گوی و به جز مصلحت خویش مگوی/ چیزی که نپرسند تو خود پیش مگوی
هر کجا عشق آید و ساکن شود/ هر چه نا ممکن بود ممکن شود
موی سپید را فلکم رایگان نداد/ این رشته را به نقد جوانی خریده‌ام
در دیاری که در او نیست کسی یار کسی/ کاش یارب که نیفتد به کسی کار کسی
هر که در سینه دلی داشت به دلـداری داد/ دل نفرین شده ی ماست که تنهاست هنوز
از دشمنان برند شکایت به دوستان/ چون دوست دشمن است شکایت کجا بریم
شباهت تو و من هر چه بود ثابت کرد/ که فصل مشترک عشق و عقل، تنهایی‌ست
باد، مشتی ورق از دفتر عمر آورده است/ عشق سرگرمی سوزاندن این اوراق است
بی قدر ساخت خود را، نخوت فزود ما را/  بر ما و خود ستم کرد، هر کس ستود ما را
دست طلب چو پیش کسان می‌کنی دراز/ پل بسته ای که بگذری از آبروی خویش
ناله را هرچند می خواهم که پنهانی کشم/ سینه می گوید که من تنگ آمدم، فریاد کن
آه افسوس و سرشک گرم و داغ حسرت است/ آنچه از عمر سبک‌رفتار می‌ماند به جا
در چنین راهی که مردان توشه از دل کرده‌اند/ ساده لوحی بین که فکر آب و نان داریم ما
ما زآغاز و ز انجام جهان بی خبریم/ اول و آخر این کهنه کتاب افتاده است
گرفتم آنکه جهانی به یاد ما بودند/ دگر چه فایده از یاد می‌رسد ما را
آب طلب نکرده همیشه مراد نیست/ گاهی بهانه ای است که قربانی ات کنند
همیشه رود با خود میوه غلتان نخواهد داشت/ به دست آور اناری را که از دست تو خواهد رفت
عمری ست در اجابت خود سنگ می خوریم/ نفرین به این دعا که به جایی نمی رسد
نیست جویــــای نظــــــر چون مه نو ماه تمام/  خود نمــــــایی نکند، هـــــر کـــه کمالی دارد
طی نگشته روزگار کودکی پیری رسید/ از کتاب عمر ما فصل شباب افتاده است
داغ جانسوز من از خنده خونین پیداست/ ای بسا خنده که از گریه غم انگیزتر است
خنده تلخ من از گریه غم انگیز تر است/ کارم از گریه گذشته است به آن میخندم
یک نقطه بیش، فرقِ رحیم و رجیم نیست/ از نقطــه ای بتــرس که شیطـانی ات کنند
آنچه را عقل به یک عمر به دست آورده است/ دل به یک لحظۀ کوتاه به هم می ریزد
چون عاقبت کار جهان نیستی است/ انگار که نیستی چو هستی خوش باش
هر شاخ بنفشه کز زمین میروید/ خالی است که بر رخ نگاری بوده‌ست
خدا کســــی است کـــه باید بــــه دیدنش بروی/ خدا کسی که از آن سخت می هراسی نیست
منجنیق آه مظلومان به صبح/ سخت گیرد ظالمان را در حصار
می کنند اهل هنر نام بزرگان را بلند/ بیستون آوازه ای گر داشت از فرهاد بود
در پشیمانی چراغ معرفت روشن تر است/ توبه کن هرگز برای توبه کردن دیر نیست
حافظ از باد خزان در چمن دهر مرنج/ فکر معقول بفرما گل بی خار کجاست
 هرگز مژه بر هم ننهد عاشق صادق/  آن را که به دل عشق بود خواب نباشد
گویند که سنگ لعل شود در مقام صبر/ آری شود ولیک به خون جگر شود
گفتی مرا به خنده، خوش باد روزگارت/ کس بی تو خوش نباشد  رو قصه ی دگر کن
ما ازین هستی ده روزه به تنگ آمده ایم/ وای بر خضر که زندانی عمر ابد است
آسان کسی نبرد از این ورطه ره ره در/ این راه سخت بین که چه آسان گرفته‌ایم
امید وصل به اندوه انتظار نیرزد/ نشاط باده به دردسر خمار نیرزد